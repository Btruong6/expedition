# Expedíció Offline Szabályok

Ezek a szabályok arra az esetre vonatkoznak, ha alkalmazás nélkül szeretnétek játszani úgy, hogy az egyik játékos felvállalja a JM (Játék Mester) szerepét. Emiatt csak akkor ajánljuk a játéknak ezt a módját, ha már nem idegenek számotokra a szerepjáték műfaj, vagy ha már játszottatok néhányszor az Expedícióval az alkalmazás segítségével.

Ha az Expedíció legjobb és legfrissebb verziójával szeretnétek játszani, ami tartalmaz több tucat beépített kalandot, és nem igényel JM-t, akkor használjátok a Webes, Androidos, vagy IOS-es alkalmazást, amit megtaláltok az [ExpeditionGame.com/app](http://ExpeditionGame.com/app) oldalon.

*Ez a leírás az Expedíció alkalmazás 1.13.8-as verziója alapján készült. Az alkalmazás jelenlegi verzióját megnézheted az Eszközök menüpont alatt, a képernyő alján.*

## Előfeltételek

A játékhoz szükségetek lesz az Expedíció kártyákra, amiket a következő módokon szerezhettek be:

* Megvásárolhatjátok az Expedíció áruházból ([ExpeditionGame.com/store](http://ExpeditionGame.com/store)), vagy az Amazonról.
* Ki is nyomtathatjátok magatoknak a kártyákat, amiket megtaláltok az [ExpeditionGame.com/print-and-play](http://ExpeditionGame.com/print-and-play) oldalon. Ha ezt a megoldást választjátok, szükségetek lesz legalább egy húszoldalú (d20) kockára, és egy tucat jelölőre, amit ré tudtok tenni a kártyákra (pl.: csipesz, vagy gépkapocs)

Szükségetek lesz még ennek a szabálynak a kinyomtatott verziójára.

Ha szeretitek az alkalmazás időzítő funkcióját, akkor keresnetek kell egy 10, és egy 30 másodperces számlálót is.

## Előkészületek

Ha minden készen áll a játékra, akkor a JM-en kívül minden játékosnak a következőket kell tennie:

### Kalandorok

**Válassz ki** egy tetszésed szerinti kalandort a pakliból, és tedd magad elé arccal felfelé, majd add át a paklit a következő játékosnak

*Ha csak egy játékos játszik*: Válassz ki, és készíts elő két kalandort.

*Ha A Horror kiegészítővel játszotok*: Húzz egy személyiség kártyát, tedd le magad elé arccal felfelé, és tegyél egy jelölőt az Alap-ra.

**Tegyél** egy életerő jelölőt a kalandorodra, a maximum életerőre (12)

*Ha csak egy nem JM játékos játszik*: Húzz, és készíts elő két kalandort.

### Képességek

**Húzd ki** a kalandorodnak megfelelő kezdő képességeket.

*Ha A Horror kiegészítővel játszotok*: Húzz egy Befolyás képességet és keverd bele a képességeid közé (7 képességgel kezded a játékot)

**Olvasd el** a képességeidet. Ha szeretnéd, akkor egy alkalommal megteheted, hogy eldobod minden képességedet, és újakat húzol helyettük.

**Keverd össze** őket, és tedd le magad elé arccal lefelé.

### Egyebek

Húzz egy segítő kártyát. Tegyétek a d20-at középre, hogy mindenki elérje. Ha több d20 is van, akkor adhattok mindenkinek sajátot.

## A Kaland

Az alkalmazás nélkül az Expedíció olyan, mint a többi asztali szerepjáték. Az egyik játékos magára ölti a JM szerepét, és elmeséli a történetet, valamint elmondja a többi játékosnak, hogy milyen következményei vannak a cselekedeteiknek.

Az Expedíció sajátja, hogy amikor a JM szakértelempróbát kér tőletek (például, ha megpróbáltok ellopakodni egy őr mellett), akkor megengedheti nektek, hogy a szakértelmetekkel befolyásoljátok a próbálkozást.

Például megengedheti, hogy növeljétek a dobásotok értékét +1-gyel minden releváns képesség után.

| Képesség | Szakértelempróbák, amikre hatással lehet |
| ----- | ----- |
| Kézi | Erő, kitartás, állóképesség, megfélemlítés |
| Távolsági | Ügyesség, lopakodás, észlelés, mászás, akrobatika, tolvajlás |
| Varázslat | Intelligencia, tudás, történelem, bölcsesség |
| Zene | Karizma, diplomácia, meggyőzés, tárgyalás |

A JM emellett megengedheti, hogy használd egy specifikus képességedet, hogy „rövidíts” – például ahelyett, hogy megpróbálnád puszta erővel betörni az ajtót, varázsolhatsz rá egy Tűzlabdát.

## Harc

### Előkészület

A JM alkalmanként létre fog hozni harci forgatókönyveket. A nehézséget a harcban részt vevő ellenségek szintjének összege adja meg. Például egy 3. szintű Óriás Patkány és egy 1. szintű Zombi Kéz összesen egy 4. szintű ütközet.

Általánosságban elmondhatjuk, hogy a játékosok első harca ideálisan 2-3 szintű, utána minden harc után növeld a szintet egyel, végül pedig a végső harc legyen valahol a 6-9 szint között.

### Körönként

A harc minden körében a következőket fogod tenni:

1. Választasz egy Képességet
2. Ellenőrzöd, hogy nem érkezik-e ellenségek új hulláma
3. Dobsz és használod a képességeidet
4. Kiszámolod az ellenségek sebzését
5. Megállsz, ha nyertél, vagy vesztettél, más esetben ismétled az első lépéstől

### Képességek kiválasztása

Minden játékosnak egyszerre:

**Keverjétek meg** a játék elején kihúzott képesség kártyáitokat. A harc közben felhasznált képesség kártyákat tegyétek egy külön kupacba. Ha elfogytak a képesség kártyáid, keverd meg az eldobott kupacot és használd őket újra.

Ha időre megy a játék:

* **Húzz három lapot** a képesség kártyáid közül arccal lefelé. Ne nézd meg ezeket a lapokat amíg el nem indul a számláló.
* **Indítsd el a számlálót**
* **Játssz ki** egy képesség kártyát a kezedből
* Ha a számláló lejár, szorozd meg az ebben a körben kapott sebzést 1.5-tel (felfelé kerekíts).

Ha nem időre megy a játék:

* **Húzz három** lapot a képesség kártyáid közül.
* **Játssz ki** egy képesség kártyát a kezedből.

#### Hullámok

Minden 4. körben (vagy minden 3. körben, ha „Nehéz” fokozaton játszotok) ellenségek új hulláma érkezik. Azt javasoljuk, hogy egy Összetűzés kártya hátulján jelöljétek 1-4-ig a köröket. Ha nem szeretnétek, hogy ennyire kiszámítható legyen az új hullám érkezése, akkor használhatjátok a d20-at is annak megállapítására, hogy érkeznek-e új ellenségek. Dobjatok vele minden kör végén, és ha 5-öt, vagy kevesebbet dobtatok, akkor jön az új hullám – de azt vegyétek figyelembe, hogy ez a megoldás felborítja a játék egyensúlyát.

Új hullám esetén azonnal kövessétek a Hullám rész leírását a megmaradt összetűzés kártyákon. Néhány Élőhalott hullám leírás érvényes az után is, hogy kiütötték őket.

A Hullám hatásai a képességek előtt történnek. Azok a képességek, amik „ebben a körben” fejtik ki hatásukat, nem befolyásolják a hullámot (de Zsákmány használható a hullám alatt). Ha kiütnek a hullám alatt, nem használhatod el a képességeidet.

### Dobás és képességek használata

*Ha A Horror kiegészítővel játszotok*: A Min személyiség jelzésen álló kalandoroknak ki kell játszaniuk az oda tartozó hatást és visszaállítani a jelzőt az Alap-ra mielőtt kijátsszák a képességeiket. A Max személyiség jelzésen lévő kalandorok eldönthetik, hogy kijátsszák-e most, vagy tartalékolják későbbre. Ha kijátszották, akkor a jelölőt vissza kell állítani az Alap-ra.

**Dobás**: minden kalandor dob a kockával. Ha a dobás értéke ≥  X, akkor a képességpróba sikerült. Egyes képesség kártyákon találhatóak kiegészítő hatások a dobás értékétől függően, akkor is, ha a képességpróba nem sikerült.

**Kijátszás**: bármilyen sorrendben kijátszhatod a képességeidet. A sorrendet a kör közben is módosíthatod, akár azután is, hogy néhány képességet már kijátszottál.

Dobd el a kijátszott képességeidet. A kezedben maradt képességeket keverd vissza a képesség paklidba.

**Módosítók**: az ellenségek rendelkezhetnek módosítókkal, amik befolyásolhatják, a kapott sebzésük mértékét. A módosító a végső sebzés értékére vonatkozik, amik a rájuk kijátszott kártyák által okozott sebzések összegéből adódik.

**Zsákmány**: zsákmányt bármikor kijátszhatsz, és ez nem számít cselekvésnek.

#### Okozott sebzések kiszámolása

Miután kijátszottátok a képességeiteket, az ellenség sebzést mér ki rátok. Minden kalandor egyforma mértékben sebződik az alább látható táblázat, és egy d20 dobás alapján.

Ha szeretnétek könnyíteni egy kicsit a harcon, használjátok az egyel kevesebb játékosra vonatkozó adatokat, mint ahányan valóban játszotok. Ha nehezítenétek, akkor pedig az egyel több játékosra vonatkozó adatokat vegyétek figyelembe.

##### 1 - 2 játékos (2 kalandor)

| Szintek összege | Dobás: 1-4 | 5-8 | 9-12 | 13-16 | 17-20 | (átlag) |
| --- | --- | --- | --- | --- | --- | --- |
| 1 | 0 | 0 | 0 | 1 | 2 | 0.6 |
| 2 | 0 | 1 | 1 | 1 | 2 | 1 |
| 3 | 0 | 1 | 2 | 2 | 3 | 1.6 |
| 4 | 1 | 2 | 2 | 2 | 3 | 2 |
| 5 | 2 | 2 | 2 | 3 | 4 | 2.6 |
| 6 | 2 | 2 | 3 | 4 | 4 | 3 |
| 7 | 2 | 3 | 4 | 4 | 5 | 3.6 |
| 8 | 3 | 3 | 4 | 5 | 5 | 4 |
| 9+ | 4 | 4 | 4 | 5 | 6 | 4.6 |

##### 3 játékos

| Szintek összege | Dobás: 1-4 | 5-8 | 9-12 | 13-16 | 17-20 | (átlag) |
| --- | --- | --- | --- | --- | --- | --- |
| 1 | 0 | 0 | 1 | 1 | 2 | 0.8 |
| 2 | 1 | 1 | 1 | 2 | 2 | 1.4 |
| 3 | 1 | 2 | 2 | 3 | 3 | 2.2 |
| 4 | 1 | 2 | 3 | 3 | 4 | 2.6 |
| 5 | 3 | 3 | 3 | 4 | 4 | 3.4 |
| 6 | 3 | 3 | 4 | 4 | 5 | 3.8 |
| 7 | 3 | 4 | 5 | 5 | 5 | 4.4 |
| 8 | 4 | 4 | 5 | 5 | 6 | 4.8 |
| 9+ | 5 | 5 | 5 | 6 | 6 | 5.4 |

##### 4 játékos

| Szintek összege | Dobás: 1-4 | 5-8 | 9-12 | 13-16 | 17-20 | (átlag) |
| --- | --- | --- | --- | --- | --- | --- |
| 1 | 0 | 1 | 1 | 1 | 2 | 1 |
| 2 | 1 | 1 | 2 | 2 | 2 | 1.6 |
| 3 | 2 | 2 | 2 | 3 | 3 | 2.4 |
| 4 | 2 | 2 | 3 | 4 | 4 | 3 |
| 5 | 3 | 3 | 4 | 4 | 4 | 3.6 |
| 6 | 3 | 4 | 4 | 5 | 5 | 4.2 |
| 7 | 4 | 4 | 5 | 5 | 6 | 4.8 |
| 8 | 5 | 5 | 5 | 6 | 6 | 5.4 |
| 9+ | 5 | 6 | 6 | 6 | 7 | 6 |

##### 5 játékos

| Szintek összege | Dobás: 1-4 | 5-8 | 9-12 | 13-16 | 17-20 | (átlag) |
| --- | --- | --- | --- | --- | --- | --- |
| 1 | 0 | 1 | 1 | 1 | 2 | 1 |
| 2 | 1 | 1 | 2 | 2 | 3 | 1.8 |
| 3 | 2 | 2 | 2 | 3 | 4 | 2.6 |
| 4 | 2 | 2 | 3 | 4 | 5 | 3.2 |
| 5 | 3 | 3 | 4 | 4 | 5 | 3.8 |
| 6 | 3 | 4 | 4 | 5 | 6 | 4.4 |
| 7 | 4 | 5 | 5 | 5 | 6 | 5 |
| 8 | 5 | 6 | 6 | 6 | 6 | 5.8 |
| 9+ | 6 | 6 | 6 | 7 | 7 | 6.4 |

##### 6 játékos

| Szintek összege | Dobás: 1-4 | 5-8 | 9-12 | 13-16 | 17-20 | (átlag) |
| --- | --- | --- | --- | --- | --- | --- |
| 1 | 1 | 1 | 1 | 1 | 2 | 1.2 |
| 2 | 1 | 2 | 2 | 2 | 3 | 2 |
| 3 | 2 | 2 | 3 | 3 | 4 | 2.8 |
| 4 | 3 | 3 | 3 | 4 | 5 | 3.6 |
| 5 | 4 | 4 | 4 | 4 | 5 | 4.2 |
| 6 | 4 | 4 | 5 | 5 | 6 | 4.8 |
| 7 | 5 | 5 | 6 | 6 | 6 | 5.6 |
| 8 | 6 | 6 | 6 | 7 | 7 | 6.4 |
| 9+ | 6 | 7 | 7 | 7 | 8 | 7 |

### Győzelem

Akkor nyertétek meg a harcot, ha minden ellenség élete eléri a 0-t. Ebben az esetben:

**Keverjétek vissza** az elhasznált képesség lapjaitokat a képesség paklitokba.

Minden kalandor visszagyógyulja minden elvesztett életerejét (akkor is, ha az életereje 0), hacsak a JM máshogy nem mondja.

**Zsákmány**: a csapat most zsákmányt húz – használjátok a lenti táblázatot, hogy megtudjátok, mennyi zsákmányt kaptok. A csapat a (megkevert) zsákmány pakli tetejéről kezd húzni lapokat, egészen addig, amíg a kihúzott zsákmányok szintjeinek összege egyenlő nem lesz a táblázatban látott értékkel. Azokat a zsákmányokat, amiknek a szintje magasabb, mint amennyit még húznotok kell, egyszerűen tegyétek a zsákmány pakli aljára. Például, ha összesen 2. szintű zsákmányt kaphattok a táblázat szerint, akkor ugorjatok át minden 3, vagy annál nagyobb szintű zsákmány kártyát és tegyétek őket a pakli aljára.

Osszátok el a szerzett zsákmányt a kalandorok között. Ezeket a zsákmányokat bármikor felhasználhatjátok, és ez nem számít cselekvésnek (hacsak a kártya mást nem mond).

| Harc szintje | Zsákmány jutalom |
| --- | --- |
| 1 | 1 |
| 2 | 1 |
| 3 | 2 |
| 4 | 3 |
| 5 | 3 |
| 6 | 4 |
| 7 | 4 |
| 8+ | 5 |

**Szintlépés**: a csapat a harc szintjével megegyező tapasztalatot kap. Vezessétek a kapott tapasztalatok összegét egy papíron. Emellett vezessétek azt is, hogy mennyi tapasztalat szükséges a következő szintlépéshez. Ez az összeg 4-ről indul, és egyel növekszik minden egyes meglépett szint után.

Szintlépéskor minden kalandor tanul egy új képességet:

* Húzzatok 3 lapot a kalandorotok kártyáján szereplő képességekhez tartozó pakli egyikéből. *Ha A Horror kiegészítővel játszotok*: minden kalandor húzzon egyet a Befolyás pakliból is.
* A húzott lapokból válassz ki egyet, amit a saját képesség paklidhoz adsz, a maradékot pedig keverd vissza a paklijába.
* Ha *szeretnél*, eldobhatsz egy képességet.

### Vereség

Ha minden kalandor életereje 0-ra csökken, akkor vereséget szenvedtetek. Ilyenkor a JM dönti el, hogy mi történik – például elhurcolnak és fogságba estek, ott hagynak kiütve a földön egy összeomló barlangban, vagy egyszerűen vége a kalandnak.

## Vége

Ennyit kell tudnotok, hogy játszhassatok az Expedícióval! Ha bármilyen kérdésetek, vagy észrevételetek van, kérjük írjátok meg a Expedition@Fabricate.io címre!
